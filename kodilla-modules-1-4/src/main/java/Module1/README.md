Zadanie składa się z dwóch części — jedna dotyczy ArrayList, a druga LinkedList. Obie części należy zrealizować wewnątrz edytora Kodilla. Oba rozwiązania powinny być w ramach jednego projektu.

Zadanie 1

Napisz program przy użyciu listy ArrayList, zawierającej kilkanaście ocen z przedmiotu Informatyka w liceum.
Wypełnij listę przykładowymi ocenami.
Następnie przy pomocy pętli for oblicz średnią ocenę ucznia (średnia arytmetyczna), ale w taki sposób, że pominięte zostaną skrajne oceny — JEDNA najmniejsza i JEDNA największa.
Oceny największą i najmniejszą należy odnaleźć. Przykładowo, dla ocen:

3,3,4,4,4,5,5,5,6 — do obliczenia średniej wzięte zostaną oceny: 3,4,4,4,5,5,5
4,4,4,4,4,4,4 — do obliczenia średniej wzięte zostaną oceny: 4,4,4,4,4
Zadanie  2

Napisz program przy użyciu listy LinkedList, zawierającej obiekty opisujące książki. Każda książka powinna posiadać tytuł i rok wydania.
Wypełnij listę kilkoma przykładowymi pozycjami.
Następnie przy pomocy pętli for-each wyświetl tylko te książki z listy, których rok wydania jest nie starszy niż 2000.


Zadanie  3

Przy użyciu wewnętrznego edytora Kodilli stwórz program z użyciem HashMap, który będzie przechowywał dane uczniów oraz ich ocen.
Program ma wyświetlać średnią arytmetyczną ocen każdego ucznia.
Rozwiązane zadanie wyślij do mentora.